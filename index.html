<!DOCTYPE html>
<html>
<head> 

</head>
<body> 
    <h1> বন্যার প্রভাবে কুমিল্লা ইপিজেড দুই দিনের জন্য বন্ধ ঘোষণা</h1>
     <b> সংবাদদাতা</b> <i>কুমিল্লা</i> </b>
     
     <br>
     <br>প্রকাশ: ২৪ আগস্ট ২০২৪, ২০: ৫০
<br>
<br>

<a  target="_blank"href="https://www.facebook.com/?_rdc=1&_rdr"> 
    <img src="https://cdn.logojoy.com/wp-content/uploads/20230921104408/Facebook-logo-600x319.png" width="60px" alt="">
</a>

<a target="_blank"href="https://citictgms.com/student"> 
    <img src="./New folder/images/facebook.png" width="80px" alt="">
</a>

    
     
     
     <hr>

     <img src="https://images.prothomalo.com/prothomalo-bangla%2F2024-08-24%2F76s7wqoz%2F_DH1210_20240824_cumilla%2074.jpg?rect=33%2C0%2C5190%2C3460&auto=format%2Ccompress&fmt=webp&format=webp&w=640&dpr=2.0"  alt="" width="50%" >

    
     <p>
        বন্যার কারণে কুমিল্লা ইপিজেড দুই দিনের জন্য বন্ধ ঘোষণা করা হয়েছে। ছবি: প্রথম আলো
     </p>
     
     <hr>
 
     <p>বন্যার প্রভাবে কুমিল্লা রপ্তানি প্রক্রিয়াকরণ অঞ্চল (ইপিজেড) দুই দিনের জন্য বন্ধ ঘোষণা করা হয়েছে। আজ শনিবার বিকেলে এক বৈঠকের পর এ সিদ্ধান্ত নিয়েছে কর্তৃপক্ষ। বন্যা পরিস্থিতি বিবেচনা করে পরবর্তী পদক্ষেপ নেওয়া হবে। কুমিল্লা ইপিজেডের নির্বাহী পরিচালক আবদুল্লাহ আল মাহবুব বিষয়টি প্রথম আলোকে নিশ্চিত করেছেন।
</p>


<p>
    কুমিল্লা ইপিজেড সূত্রে জানা গেছে, শহরের কিছু অংশের পানি কুমিল্লার দক্ষিণ চর্থা এলাকা দিয়ে ইপিজেডে ঢোকে। বিমানবন্দর এলাকা দিয়ে সেই পানি বিজয়পুর খাল দিয়ে ডাকাতিয়া নদীতে চলে যায়। কিন্তু গতকাল শুক্রবার ও আজ ডাকাতিয়া নদীর পানি বৃদ্ধি পাওয়ায় ইপিজেড এলাকার বৃষ্টির পানি বের হতে পারেনি। এতে ইপিজেডের ভেতরে পানি জমে গেছে। ইতিমধ্যে জিং চাং, ইউসেবিও টেক্সটাইল, গোল্ডেন চাং সুজ, বাংলাদেশ টেক্সটাইল, নেটওয়ে আউটডোরসহ কয়েকটি কারখানায় পানি উঠেছে। আজ কর্মীরা এসে কাজ করতে অপারগতা জানালে ইপিজেড বন্ধের সিদ্ধান্ত নেওয়া হয়। এরপর বিনিয়োগকারীদের সঙ্গে বসে জরুরি সিদ্ধান্তে ইপিজেড দুই দিনের জন্য বন্ধ ঘোষণা করা হয়।
</p>
<iframe width="560" height="560" src="https://www.youtube.com/embed/kAZTqig2IVk?si=U6aNg7BPeNxeQiNL" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
<p>
    কুমিল্লা ইপিজেডের নির্বাহী পরিচালক আবদুল্লাহ আল মাহবুব বলেন, শহরের কিছু অংশের পানি ইপিজেড এলাকার দুটি নালা দিয়ে ডাকাতিয়ায় যায়। এখন উল্টো দিক থেকে পানি ঢুকছে। তাই ইপিজেডের কর্মরত ব্যক্তিদের কাজে আসতে ও কাজ করতে ব্যাঘাত ঘটছে। এ ছাড়া পানির কারণে যে কেউ রোগাক্রান্ত হতে পারেন। এ জন্য বন্যা পরিস্থিতির কথা বিবেচনায় নিয়ে আগামী দুই দিন ইপিজেড বন্ধ রাখার সিদ্ধান্ত হয়েছে। পরিস্থিতি অনুকূলে এলে আগের মতো কার্যক্রম চলবে।
</p>
<iframe src="https://avro.im/ " width=" 100%" frameborder="0"></iframe>






</body>

</html>


















